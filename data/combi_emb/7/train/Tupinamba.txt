Marãpe judeus jandéjara rereków ojoupé Pilatos imeʔengiré ?
Mokõj pɨkasuaʔɨra iʃɨ owerasó jetanongaβamo
Sajkatu
Ojaseʔõerekó aβé , paʔi Jesus rekoβejeβɨsawama resé oɲemosakojaβo βéte
Ojerokɨ .
Asé sumarã swi
Moraseja reroβiara ipɨʔa jajporaká ; nomoetéj omoɲaŋara
Nd'ojmoasɨipe amõ oɲeʔengaiβawera , ijaʔo ré ?
Marã serekóβope ?
Natuβitepe apɨaβetéramo ojkóβo ?
Marã eʔipe Pilatos judeus supé ?
Oposẽposem paβẽ ɲẽ sesé , ejmojarukar ɨβɨrajoasaβa resé ojaβo , imondóβo ɲẽ , nd'erejkój César nderuβiʃaβa rawsupáramo ojaβo
janemaɲana raɲe tosó janerenoné , opá ok ɨbɨ̃ja supa
Omaʔe , nipó , asé opɨʔa pupé sawsuβi
asé rarõawama resé
Ojerokɨ .
Mamõpe ɨβɨá jandéjara reroβasẽmi koʔɨté ?
Karaí βeβé serã , ko taβa rarõaneté
Aʔe re , opɨtáβaʔe resé aβaré rekó aʔuβi , iké serupotá ɲẽ .
Mbaʔepɨʔauwpjara kawiajasɨ resé imonani ipupé seʔɨma
Owerasó amõ okusupe , serojkjaβo , aʔepe maranaritekoaratã reʔɨɲanga sesé
To ! Mamõpe ahẽ reków ?
Ojtɨ́kɨpe ɨβɨɨá erimbaʔe ɲeʔenga sesé ?
juatĩ emboapɨɲa , iakang kutukutuka , sasapa
tarasó ko ɨgaporaja ;
Marãpe ɨβɨá sereków imondɨka potá ?
Taʃepɨsɨrõ Tupã , maʔendwasaβaiβa swi ojaβo
Jandéjara mombeʔureme , serobβjasareʔɨma potɨrõw ijɨβõijjɨβõmo , ijukáβo
aʔejβé .
Niʃɨjtepe Tupãetéramo ojkóβo ?
Ojaratã , neʔi teʔe aʔéreme judeus sekɨjatãmo ipira βe reru , suwɨ mosɨrɨka iʃwi
Aβápe opɨtá aʔepe ?
Aopiranga , ju aβé owerur ojoesé , oporeawsuβetekatúramo
Lourenço Santo poraŋa , Tupã pɨri ojkóβaʔe .
Iaβaeté sepjaka iʃéβo
Ojaratã serã iaoβa inupãsawera imoperépereβawera resé ?
jandéjara JesusCristo .
Ojukaawera repɨramo amõ apɨaβa toβajara marana ri tekoara irã akwé taβusu Jerusalém ʔiaβa pora mombeβawama kwapa ɲẽ ajpó iʔew
Aʔe , rakó , iaŋajpá , ojemopajepajéβo , apɨaβa moʔemoʔebo Tupana rekó rejá , ʃenhõ ʃemomaʔetéβo .
Ojaseʔõerekó aβé serã owerasó ogókɨpe ?
Arɨrɨi , opá ʃeuβa iesɨi , oiemoatãmo
Marãnamope ?
Marãnamope asé Tupãeté iʔew iʃupé ?
Ojmoasɨ , iʔekatwaβa kotɨ ojkóβaʔe ndʔeʔiteʔe oapiʃara akakapa , sepɨka
naipotari aβá sejtɨka
Ko Temiminó poʃɨ janerekó oweroɨrõ
Eresawsupe nderapiʃara ndejoawsuβa jabé , sekokatu resé , imbaʔekatu resé βé nderorɨβamo , sekomemwã potareʔɨma ?
Aʔejβépe ɨβɨa cruz moʔãmi iatɨkáβo ?
Aβá aβépe ipɨ́ri itɨmbáramo ?
Niapɨsɨki ʃwépemo seroβjasara opɨʔape ɲõte seroβjámo ?
Karaiβeβe ʃeraroã ʃepeʔá jepe maʔeaiβa swi kori Tupã remimomotara rupi ʃemoingóβo , eʔi
ʃerapiʃá sarawaia , apɨaba ʃepokwá , sesé ɲe ajekotɨá
Aβape aʔe ?
Mamõpe Pilatos senosemi aʔéreme ?
Tupã mombeʔu sɨkɨijéʔyma , sauwsuβa resé seʔõuw
mbaʔe pupépe ?
Ojmoʔɨʔu
Apɨaβa rawsupa ɲe , orérapiara potá , oréputupá sesé
Sesé o maʔendwáramo e asé Tupã rawsúβi o pɨʔape sekó aβɨpotareʔɨma
Marãnamope asé osɨβápe joβasaβa moini ?
Jemoɨrõ , morapiti , joʔu , tapuja rara , awasá , moropotara , maɲana , sɨwarajɨ , najpotari aβá sejara
Sorɨβeté rakó aβá tegwama porarasara moroposanongara mosanga tekoβé jara rerekoara supé ogwasema
mbaʔepe ojmeʔeŋ iʔekatwápe ?
oporomboʔeβo ã sekóû
Aβápe JesusCristo ?
SantíssimaTrindade Tuβa , Taʔɨra , EspíritoSanto mosapɨr aβá , ojepé Tupã mombewaβo ɲẽ
Mokõj ojoirundɨk , oito , ʔara sɨkeme , Tupã taʔɨra osɨ swi iʔar iré , judeus ekomoɲangáβo iʔapira mondoki
Aʔepe marã apɨ́aβetéramo seków jandé jaβé ?
Marã pipó moranduβa ?
aʔepe jandéjara reʔõmbwera marã sereków ?
jamongwá moʃɨ ruʔuba , iʃupé iaiemoitɨamo
iʃɨ , S.João aβé , kuɲãangaturametá aβé
Awjé ipó !
Maʔeeté kaʔuwasu , kawĩ mojeβɨjeβɨra .
Tapujpe poʃɨ morɨpa , tu potareʔɨmi iké ; oporasej pɨsaré , ojemopajéangaípa , tatápe osó janoné .
Jaʔupá Mosupɨroka , jekeí , Watapɨtɨβa , ɲeterõja , Paraíβa , Wajajó , Karijóoka , Pakukaja , Arasatɨβa .
tasó kori , nerejápe , apɨaβa pɨsɨka pa
Niapɨsɨki ʃwémo , omanõmo tiruã seroβjámo
Aβá serã oweru , ʃeretama momoʃɨaβo ?
Owatá jepé serã ijɨβamokõja itapɨwá soarama resé ?
aʔepe jandéjara supé marã eʔi ?
Akó Rore kaʔe , janérapiʃa miʃɨra ?
ijukasarama ojmojaʔok ojoupé
O emimotárɨβo é
Ojeaɨβɨk owasẽasẽmamo , omanõngatwaβo koʔɨté
Marã eʔipe supjarwera osóβo seʔõmbwera rejá ?
Ndeʔí teʔe , ipó , koʔɨ opá nerawsuparwera pɨsɨrõmo neswí
Seté jakatu .
Ejori saʔaŋa , rõ , totupãɲeʔeŋaβɨ , tokaʔu , tomondarõ , toporepeɲan ojkóβo , tojpuru tekó poʃɨ , tosó ko taβa swi .
Ojaβiʔõpe asé sereków ?
aʔe rameʔĩ
Iʃé aé sapɨsarwera , sekoβéaβa resé .
Sajkatupe ?
SãoSebastião ʔara , seʔõawera , Cristãos ojmoeté ojemotupana
Aʔãni , saʔangaβɨjara supé e sesé omaʔendwáramo
Marãneme βépe ?
iaowérape , marã sereków ?
Sesé imojarɨpɨ́ramo omanõmo ojemoatãawera resé .
Marãpe imongaraiβɨpɨra renõjndaβeté ?
ɨβɨ rupi βé .
Maʔetepe peseká kó ʃeretama pupé ?
Maʔemaʔe swipe asé rarõw ?
tojpeʔa Tupã ɲeʔẽmemwã ʃejuru swi ojaβo
Ojepoej , teʔɨja remiepjákamo .
Ã tekó aʔereme moreroka kwe βɨá Iesus nongi seramo
Ojmoapɨ aβá kuiaβa ; ʔaŋa e semimotara
Aβaré owerasóápe , nasawsuβi , iɲewasemi , tupi supa ʃerekóápe .
Cristo jandéjara reroβjasáramo sekóreme , sekó mombewáramo sekóreme
Marãpe ɨβɨá sereków aʔe riré ?
Ikatupe ɲẽ , iʃɨ aʔe ipó opjá oakangaoβĩ pupé
Akó ʃeremiɨβõmbúera ?
Ojkoβé ʃepɨtɨβõanameté , ʃepɨri marãtekoara , ʃeirunamo okajβaʔe , tuβiʃákatu Aimbiré , apɨaβa moaŋaipapara .
Marã itá ɲẽpe , kojpó ɨβɨrá , ɲauʔuma imoɲangɨmbɨra ɲẽpe asé ojmoeté ?
ɨgasápe kawi tuja , aʔe ré iamomotá , ojojá waibĩ rekuia
Mamõpe iʃow ombaʔe ʔupaβ iré ?
Aʔe ko !
iʔárɨβo omanõmo jandéjara jandérepɨmeʔengawera resé , Aɲanga ratá swi jandépɨsɨrõ resé βé
ʃemoajumarangatu , ʃemoɨrõetékatuaβo , ajpó tekópɨsasu
Ejori muru moiŋóβo janéɲeʔeŋa rupi
Aani ʃo ! nepɨatã !
Seʔõmbwera rerojɨpa , itɨma motá
Tapujpé wajβĩ aru amõ Maweá swi
Eneʔĩ ! tasó mamõ , iʃé , Sarawai orɨβa , iʃé , Sarawaiusu !
Ombaʔeʔu wemimboʔeetá pɨri karúkeme , SantoSacramento meʔenga janondé .
Marãeteʔĩpe Jesus oenoseme ?
iʃɨ , iirũetá aβé
Naʃeremimotara rupi ruã ajukaukáne ojaβo ; naʃeresé ruã ijukasaβa ʔárine ojaβo .
mbaʔe ɨpɨrunga jaβiʔõ , kwépe marãtekó omoʔangekoaíme
je tasóne ʃemonoápe . Meme iʃé , ʃepɨʔape , emonã tekó potá
Serapuan ko mosakara , ikawĩwasuβaʔe .
Kwarasɨ oɲemopɨtun , ɨβɨ oβuoβur , otumũtumunga , itá ojekájeká ojopɨtérɨβo
Osó βépe amõ aβá aʔepeno ?
Osoβasɨβ aotinga pupé , aʔe resé soβá raʔangaβa jári
Marã eʔipe jandéjara ojukasara ri oguβa mongetáβo ?
ʃerekó iporangete
Aβá serã ʃejaβé ?
Ojaoβok , ita okɨtá resé ipopwá , imoʔama
Aβápe ne ?
Aβá aβépeno ?
Taʃepeʔa Tupã tekoangajpaβa swi , asé ɲɨʔã swi osembaʔe ojaβo
Ijaoβoka , amõ aopiranga mondepa sesé
Marãnamo βépe asé joβasáβi ?
teko angaipaβ okáramo jandé jara JesusCristo rekó reme
Ikó aβá arur iké okárɨpe senosema , tapejkwaβ sekopwera amõ iʃé sekara jepé , ijukaukar janondé wijaβo eʔi
Natuβi , oɲemoɲang e osɨ iatõjmbɨreʔɨma rɨgepe
Marãpe seków ipupé imondeβ iré iʃuí osóβo ?
ʃerejtɨk korine mã !
Karaíβa ipó nojkó aŋaip pɨrɨb
Tupã aé , okaraíba pupé , iʔaŋa seté moɲaŋi
Maʔene , Tupinambá , Paraguasupenarwera , iTupã osɨβaʔepwera opakatu jamombá .
Okárɨpe moroepjakápe judeus supé sepjakuká , imondó ɲẽ motá
Marã ojaβope ajpó iʔew ?
Niʃɨj , nasetéj , nijɨpɨj , Tupãetéramo ojkóβo
Osoβasápe asé oemiʔurama ?
aʔe rameʔĩpe ɨβɨá ipɨ rereków , itapɨwá pupé imojáno ?
Osoβasaβ
Aʔãni , saʔangaβɨjara e . Saʔangáβamo sekóreme , sesé omaʔendwáramo
Erekepe ipó ejupa ?
ndeɲɨrõ iʃupé ʃeruβɨwé eʔi . Otekokwaβeʔɨ̃mamo ɲẽ emonã ʃerereków eʔi
Petéumẽ ʃerapirõmo eʔi peẽ aéte pejeapirõ eʔi pemembɨrate pesapirõ eʔi
Iʃé seroβiarɨpɨra , ʃeaɲangusumiʃɨra , Waiʃará serɨβaʔe , kwepe imoerapwanɨmbɨra
Marã eʔipe asé ojoβasapa ?
ʃemendwera ipó reʔĩ , Pirakaʔẽ amɨrĩ !
Sekóte ipoʃɨeté , seko aʔe niporaŋi
ɨβɨtɨrɨpe MonteCalvário jápe , aʔepe imojá cruz resé
Marãnamope asé opotiʔape imoíni ?
Aβápe Cruz raʔangaβɨjara ?
Nopɨtái amõ aβá maranápe
Marãnemetepe asé joβasáβine ?
Ajpó sawsukatupɨra , ajpó aɲẽ jamomeʔu ajpó imomoraŋɨpɨra .
aʔe ! Bastião abé !
ɨβákɨpe ojkóβaʔe moeté jaβépe asé saʔangaβa moetéw ?
Marã ojkóβo pe teko angaipaβa ʔóki ?
Marãpe ɨβɨá jandéjara rereków , inupãnupã ré ?
Amõ mokõj jandéjara βojá , José , Nicodemos serɨβaʔe , oso aʔepe
Aβaaβape asé resé Tupã mongetasaramo seków ?
Ojaoβok serã ɨβɨá ikatupe ɲẽ imoingóβo inupãnupã janondé ?
Erekepe ipó ejupa ?
mbaʔepe oɲonoŋ iakanga ʔárɨβo ?
Oker janondé , opakawérɨpe , oka swi osema βé
Takwara , oendɨpɨãeʔɨjβo soβaké omemwãnamo , imouβiʃáβiʃaβa aʔupa
Ke aβá reków aɲe ʃerenopuʔãpuʔama
aʔepe aʔe marana ri tekoara so re , marã ?
Santa Cruz .
Eamé , ʃeraɲe takwáne
Te , ʃeresemõ torɨβa , sekó poʃɨ repjakápe .
tjasó , mewé , japuʔama , tiʃapɨ moʃɨ retama
Moraseja e ikatu , jewaka , jemopɨraŋa , samongɨ , jetɨmãwaŋa , jemoúna , petɨmu , karaímoɲaŋa
Ojerokɨpe asé Cruz supé ?
Osó meémo mamõ ?
iporeawsuβerekóβope emonã seków ?
Oemimotárɨβo épe erimbaʔe iɲemeʔẽngi ogupjarama supé oɲeraneʔɨma ?
Aɲãŋatune
Maʔerama resépe Tupã imeʔeŋi aséβe ?
Jandé jara JesusCristo reʔõawera
Opa sama pupé iapɨtĩw , sekɨjsekɨjetéβo , ikanga jepotasaβa peʔaβo ojoswi
Marãpe Pilatos reków aʔéreme ?
Oikó βe ʃetaɨgaɨβa
Ojmongetá βépe paʔi Jesus oguβa ?
Mbaʔepe cristãos jekwapaβa ?
Imaran irũ aβé Bastião , uʔuβorwera
Marãpe jandéjara rereków aʔe rojré ?
Eβokwé ndesɨ eʔi , iʃɨ́ramo osɨ meʔenga
Kwejsé , rakó , amõ kaɲemi , owejɨpa Maweápe .
Abátepe , erimaʔe , pemaʔerama resé apɨaβa meʔeŋaʔubi ?
naipotari aβá imomɨka .
Mbaʔe pe imongaraiβɨpɨra jeroβjasaβeté Tupã moɲɨrõ potasáβamo ?
SantaCruz raʔangaβa resé , orépɨsɨrõ jepé , Tupã oréjar , oréamotareʔɨmbara swi . Tuβa , Taʔɨra , EspíritoSanto rera pupé eʔi
Nd'ojkójpe amõ aβá sakɨpwéri iporeawsuβerekosáramo ?
Ndaʔei teʔe , nderatãŋatu resé wijekoka , wijeroβjá .
Mokoɲõ , Tupã rawsupa , ko taβa pupé seków , ojepɨsɨrõmo okupa .
Owatá jepé
Erĩ , awjé . ʃemoorɨkatu jepé , inã tekó momewaβo .
Kaj ! Rore kaʔe piã ?
Angari , ajosuβ aβá kotɨ , taʃereroβjar wiʔiaβo . 0u teɲẽ ʃepeʔaβo aβaré ʔiaβa , kori , Tupã rekó momewaβo .
Marã eʔipe jandéjara iʃupé ?
Nosaʔaŋitepe akó ɲemoʔe koʔarapukui ?
Nitɨβetéi semɨrwera
Itajuβa moruβiʃaβa Rejamo sekó mombewaβa , ɨsɨkatãsɨapwana Tupanamo sekó kwapaβa , toʔo swi mirra moroesé seʔõawama mombewaβa
ɨβɨ rupi βépe suwɨ sɨrɨki ?
Ojmeʔeŋ ipópekatu , pereko potasaβo e , perekó ijukáβo ojaβo
Osó βé amõ marana ri tekoara aʔe mokõj mondá retɨmã mopena , serojɨpa
ʃeapɨsɨkatu sekoápe .
Tupã ? Te nipó , aɲe
Tupã raʔɨra ɲẽ ikó aβá eʔi , amõamõ opotiʔa resé opwáopwá , oangajpawera moasɨ́aβo
Irõ , niateʔɨm aŋáj !
Ndeputuẽ ! Nasatãŋatuj maíra !
Ke muru ruri oβéβo ?
iʃɨ , iirũetá aβé ojaseʔõerekóβo oina
Sorɨkatu ʃerepjaka , ʃeajuβan ʃemomɨtáβo koʔarapukuj okawaβo , oporaseja , ojewaka , Tupã rekó momuruwabo
Asé rarõanamotepe karaiβeβé reków ?
Ojpɨsó ɨβɨrajoasaβa ʔárɨβo , itapɨwá pupé ipó kutuka , imojá
Suwɨsɨrɨk
tasó saʔaŋa teɲe ; eʔi e tipó ʃerapiáne
Ojpotakatupe oeʔõawera resé asé maʔendwara ?
Aβáaβápe ojmoʔam iirũnamo amõ aé cruz resé ?
Erĩ , aani !
Mokõj mondá iʔekatwaβa kotɨ amõ , aé amõ iasu kotɨ
Neʔĩ ! Teresó tawjé ! Neapwan !
Marã ojáβope ?
Osapjápe Pilatos iɲeʔenga aʔéreme koʔɨté ?
Itamina pupé iɨké kutúki , iɲɨʔã momboka , awɲeɲẽ ʔɨ , suwɨ aβé iʃwí iẽawama
ʃe ɲõ aʔupakatune . Kweiseβé , nakó airumõ . Tasóne , wɨ ! Takaʔune !
Suwɨsɨrɨk serã soβá rupi , iatukupé rupi βé ?
jandéjara JesusCristo swi
Marã eʔipe oguβa supé ojekɨj janondé ?
Owarukar Simão Cirineu serɨβaʔe supé
Tupãeté , apɨaβeté , jandéjara aβé
Eɲemorɨrɨj ume , tiajekotɨruŋ jajupa
nerorɨ : tɨnɨsẽ umã kawĩ ; setá ɲẽ ɨgasaβusu ; ojoenõj umã muru imoapɨawama ri
Marãnamope asé joβasaβetáetáwne ?
kuɲãangaturama aβá βɨkawereʔɨma SantaMaria sérɨβaʔe membɨ́ramo sekóreme
Tupã Tuβa raʔɨreté ojepéβaʔeramo sekóreme
Iaŋaipá ;
aʔepe ikó ?
aʔepe S.João supé marã eʔi ?
Marãnamope ?
Oguwɨ jemobokaβawera swi oʔuséjamo , ʃeʔusej ã , eʔi
Erimã e . Taβa supa , ɨβɨtɨrɨpe ʃesów , janeβojá rerosupa .
ndemaʔendwar ʃeresé nderorɨpápe nderekó rojré eʔi
Aβá aβépe oʔam cruz ɨpɨpe aʔéreme ?
Ojmoʔɨʔupe ɨβɨá ?
Erejupe , Sarawaj ?
Ojaoβok
Jori , esenõj aŋá kwejβo nderemimoawjé . Aβápe eremoaŋajpá ?
Iaβaí ʃeβo saʔaŋa ; serekóara iaβaeté , ʃemondɨja .
Aɲanga .
Erĩ , ʃerorɨ sesé . Tojepun ʃemaranwera !
Ojtɨk , judeusetá cruz roβáβo pe rupi owatáβaʔe aβé .
Kori erejkó ʃerorɨpápe ʃepɨ́rine eʔi
Ojmongetá βé , osapukaja oasẽngatúramo , marãnamo pjã ʃepeʔa jepé , ʃeruβɨwé , ojaβo
Marãnamope ?
Aotinga pupé iɲuβãni , itakaramemwã aβá tɨmawereʔɨma pupé imondepa
Ndepópekatu ʃeʔanga ajmeʔeng , ʃeruβɨwé , eʔi
Ajepɨk aɲe sesé , ianamakatu riré , ʃeremiaramo ipeʔaβo
Kori βe timokaɲẽ !
ijaβé
ʃeporoitɨka jaβé , apɨaβa eresepeɲãne
Oɲenomũnomũ soβá resé , ipetépeteka , iakanga resé aʔe takwara reropwá
Ojpotakatu , Sesé omaʔendwaramo é asé Tupã rawsúβi opɨʔape seko aβɨ potareʔɨma
Taʃepɨsɨrõ Tupã ʃesumarã swi , kwépe marã ʃerekoápe , ojaβo
Marã ɨβɨrá supé ɲẽpe asé jerokɨw ?